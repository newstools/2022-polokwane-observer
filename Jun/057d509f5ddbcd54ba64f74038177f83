POLOKWANE – Die maandelikse vergadering van die Pietersburg Tuinbouklub het lede weereens met verskeie wenke toegerus. Gasvrou Jeanne Bergh het litrose en die voordele vat die gebruik van Engelse sout in jou tuin gedeel. Litrose “Litrose se wetenskaplike naam is Schlumberga en kom oorspronklik uit Brasilië. Alhoewel hulle tropiese plante is, word hulle soos vetplante behandel.” Drie soorte litrose:
1. Die Dankseggingkaktus het gepunte tandjies.
2. Die Kersfeeskaktus het lang segmente.
3. Die Paaskaktus het ‘n ronde blaar wat ingeduik is. Wenke: Engelse sout “Engelse sout is magnesium en kan in die hele tuin gebruik word. Los twee eetlepels Engelse sout op in 3.5l water en gebruik dit in jou tuin.” Voordele:
1. Verbeter die ontkiemingproses.
2. Help nutriënt absorpsie aan.
3. Engelse sout voorkom die skok wat ‘n plant mag ervaar wanneer ‘n mens ‘n plant oorplant na ‘n ander pot.
4. Geel blare aan ‘n plant word na behandeling met Engelse sout weer groen.
5. Engelse sout verhoed dat blare krul.
6. Engelse sout hou die insekte weg van die plant af.
7. Bome se vrugte is soeter as gevolg van die gebruik van Engelse sout.
8. Ander plante, soos tamaties, se vrugte is ook soeter. Lees in die Polokwane Observer hoe Jeanne vir lede gewys het om ‘n mandjie te plant. 